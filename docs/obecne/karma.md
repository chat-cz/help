# karma

Karma slouží k vzájemnému hodnocení uživatelů. Má dvě složky: získanou a darovanou. První člověk získá sám za různé akce na chatu (za odchatovanou hodinu, příspěvek na diskuzi apod.). Sama ale nemá na nic vliv. K čemu je ale důležitá je, že ji lze darovat někomu jinému.

Uživatelé jsou rozdělení podle množství karmy, kterou jim někdo daroval, na 4 skupiny:

* prvních 5% má značku karmy červenou <i class="fa fa-sun text-danger"></i>
* dalších 10% má oranžovou <i class="fa fa-sun text-warning"></i>
* dalších 20% má žlutou <i class="fa fa-sun text-yellow"></i>
* zbytek je bez označení

Darovaná karma ovšem není stálá. Po roce zmizí. V případě, že si darování rozmyslíte, můžete darovanou karmu předčasně odebrat. V tom případě, ale také zmizí a není vám vrácena.

Admini mohou, za prohřešky, dávat i zápornou karmu.

Pořadí se přepočítává jednou za den podle darované karmy.

### K čemu karma je?

Jednak ukazuje ostatním, že nejste nějaký náhodný návštěvník, ale někdo, kdo má důvěru ostatních. A zároveň budou nějaké funkce omezené pouze na držitele karmy.

* Dočasného správce ve stále místnosti automaticky dostane jen kdo je v nějaké karma skupině (má značku)
* Uživatel s karma 1 <i class="fa fa-sun text-danger"></i> může kdekoliv vykopnout anonyma i když není správce.

Naopak, pokud někdo má zápornou karmu, bude mít některé funkce omezené:

* Nelze založit místnost.
* Nelze nastavit fotografii v profilu.

### Kdy můžu o karmu přijít?

Jak už bylo zmíněno, karma automaticky zmizí po roce. Zároveň je odebrána v některých případech, když musí zasáhnout admin. Jsou to tyto:

* smazání příspěvku v diskuzi: 5 karmy za každý smazaný příspěvek
* room admin smaže místnost: 10 karmy jejímu zakladateli
* smazání nahlášené fotky: 10 karmy za každé nahlášení

V případě větších porušení může admin odebrat karmu dle svého uvážení.

Při každém odebrání karmy je zároveň odebráno stejné množství ***získané*** karmy těm, kteří za poslední rok darovali karmu tomu, komu je odebraná, a darování nezrušili.
